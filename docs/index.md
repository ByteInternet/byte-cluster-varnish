# Wat is Byte Varnish Cluster?

Byte Varnish Cluster is een supersnel cluster, ondersteund met Varnish, voor 3x tot 100x snellere laadtijden.

Elke bedrijf wil voor bezoekers van zijn site of shop een prettige, sneller ervaring. Sneller betekent dat mensen meer bestellen, meer informatie aanvragen of fijner hun zaken met het bedrijf digitaal afhandelen. En wat je ook niet wilt is dat de site plat gaat bij media aandacht, campagnes, incidenten of gewoon groot succes. Door social media en e-mailmarketing wordt het gedrag qua bezoekerspieken steeds grilliger. En dat terwijl de resultaten van de site of shop vaak steeds belangrijker worden, voor veel bedrijven is de site inmiddels het primaire communicatie of commerciele kanaal. De site moet het altijd doen.  

Byte heeft daarom Varnish Cluster ontwikkeld. Een technisch geavanceerd systeem, gebaseerd op onze Cluster techniek, gecombineerd met de cache methode Varnish. Zo zijn sites supersnel (< 100ms) en kunnen ook grote verkeerspieken (100.000 bezoekers per dag) aan. Ook Google vindt het heel belangrijk dat sites snel zijn en geeft snelle sites een boost in de resultaten.  

Varnish is een cache die voor de site geplaatst wordt. Alle verzoeken worden dus eerst door Varnish afgehandeld. Als Varnish voor de request antwoord heeft wordt deze direct verzonden naar de bezoeker en zal de request niet worden doorgezet naar de (relatief langzame) webserver. Een pagina uit Varnish is tot 100x sneller dan een normale pagina.

Wel een technische uitdaging voor onze partners, een goede configuratie is niet triviaal. Maar je zorgt wel dat de sites van je klanten snel en piekbestendig worden. Met Varnish Cluster kun je elke site verschrikkelijk snel maken en hoef je je nooit meer druk te maken over piekbelasting.

Neem je de uitdaging aan? 

### Dus waarom is het cool?

1. Extreme capaciteit voor bezoekerspieken
1. Sneller, dus blijere bezoekers
1. Sneller, dus hogere waardering door Google en andere zoekmachines

### Voor wie en wat kun je verwachten?

Byte Varnish Cluster is voor iedereen die meer snelheid of capaciteit wil. 

Afhankelijk van je technische kennis kun je meer of minder laten cachen. De simpele versie is met één klik te activeren en versnelt plaatjes en layout. En met een kleine tijdsinvestering (30 minuten tot enkele uren) is ook dynamische content te cachen, waardoor dus de hele site supersnel draait!

Bij Byte kun je vanaf het pakket ‘Performance Hosting’ gebruik maken van 
Varnish. De hostingomgeving van dit pakket, SpeedCluster genaamd, is uitgerust 
met een loadbalancer (HA proxy) met hierin SSL-afhandeling en Varnish, dus ook 
https-pagina’s kunnen in de cache opgenomen worden.

Byte kan meerdere van deze loadbalancers naast elkaar draaien om te schalen. 
Achter de loadbalancers draait een set webservers (+/- 10), zoals ook bij het 
‘normale’ Secure Hosting. Files en databases zijn weer afkomstig van 
onderliggende servers.

Varnish maakt het mogelijk een pagina zeer snel bij de gebruiker te krijgen, 
omdat data die in de Varnish cache zit niet meer door het cluster van servers bij 
elkaar geraapt hoeft te worden. Dit geldt niet alleen voor content op pagina’s, 
maar kan ook voordeel opleveren bij bijvoorbeeld plaatjes en javascripts. 

Niet alleen het cachen van pagina’s zélf levert snelheidswinst op. Omdat bij een 
site die met Varnish werkt, minder op de reguliere manier opgevraagd wordt, 
heeft het cluster veel minder te doen. Een voorzichtige schatting maakt dat 50-
90% van de hits kunnen worden afgehandeld door Varnish. Dit zal uiteraard ook 
doorwerken tot de database- en fileservers; deze krijgen ook minder verzoeken 
en zullen dus sneller zijn.
